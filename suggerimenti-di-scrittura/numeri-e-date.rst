Numeri e date
=============

Date
----

Scegli la forma: “01 gennaio 2018”.

I giorni della settimana e i mesi si scrivono con la lettera minuscola (es. lunedì 15 marzo).

|

.. _numeri:

Numeri 
-------

In genere puoi scriverli in lettere. Usa le cifre:

-  quando indicano un dato preciso (contenuti matematici, scientifici, statistici, prezzi);

-  per le date (27 novembre 2018);

-  per gli indirizzi (Via del Corso 15).

I numeri che precedono “mille”, “mila”, “milione” e “miliardo” si scrivono in cifre quando hanno un valore indicativo:

-  4 milioni e 325 mila persone hanno votato al referendum;

-  la produzione ha superato i 3 miliardi e 400 milioni di pezzi.

|

Numeri romani
-------------

Usali per:

-  riferimenti puntuali alle leggi (es. “Titolo V della Costituzione”);

-  indicare i secoli.

|
Orari
----

Le ore si scrivono in lettere quando il contesto è discorsivo (es. le quattro e mezzo, le dieci e un quarto). Quando, invece, si vuole indicare un orario preciso, le ore si indicano in cifre. In questo caso, le ore, i minuti e gli eventuali secondi sono separati dai due punti, senza spazi (es. 23:59). L'uso della virgola è invece indicato come separatore di frazioni decimali (es. 2,5 metri o 2,5 kg) che nell'uso anglosassone è sostituita dal punto.

|

.. _percentuali:

Percentuali
-----------

Puoi usare il simbolo % all’interno di tabelle, o per contenuti matematici, scientifici, statistici. In generale cerca di scrivere il numero in cifre e “per cento” per esteso.

.. admonition:: use

   *La popolazione è aumentata del 3 per cento.*

|

Unità di misura
---------------

Quando il numero è accompagnato da un’unità di misura, lo stile da usare dipende dal contesto.

Per i documenti tecnici, il numero è scritto in cifre ed è seguito dal simbolo dell’unità di misura nel `Sistema Internazionale <https://it.wikipedia.org/wiki/Sistema_internazionale_di_unit%C3%A0_di_misura>`__, separato da uno spazio.

.. admonition:: use

   *Una distanza di 3 km*

   *Un peso di 15 kg*

   *Una temperatura di 25 °C*

In tutti gli altri contesti, puoi esprimere sia il numero che l’unità di misura in lettere (vedi anche `Numeri <#numeri>`__).

.. admonition:: use

   *Una distanza di tre chilometri*

   *Un peso di 15 chili*

   *Una temperatura di 25 gradi*

